---
id: rejestr-zasobow-cyfrowych
title: Inwentaryzacja zasobów cyfrowych
sidebar_label: Zalecenie. Inwentaryzacja zasobów 
sidebar_position: 1
keywords: [dostępność cyfrowa, inwentaryzacja, archiwizacja]
tags: [dostępność cyfrowa, inwentaryzacja, archiwizacja]
opracowanie: Cezary Tomczyk
data_zgloszenia: 19 październik 2025 r.
ostatnia_aktualizacja: 12 listopada  2025 r.
wersja_robocza: true
---

## 1. Cel zalecenia

Celem niniejszego zalecenia jest zapewnienie spójnego podejścia podmiotów publicznych do **inwentaryzacji zasobów cyfrowych**, które podlegają obowiązkowi zapewniania dostępności cyfrowej.  
Inwentaryzacja pozwala na właściwe zaplanowanie, monitorowanie i doskonalenie działań w tym obszarze oraz stanowi podstawę do rzetelnego raportowania stanu dostępności.

---

## 2. Zalecenie

Podmiot publiczny prowadzi i utrzymuje **rejestr zasobów cyfrowych**, obejmujący wszystkie elementy środowiska cyfrowego, w tym:
- strony internetowe,
- aplikacje internetowe i mobilne,
- dokumenty cyfrowe,
- materiały multimedialne,
- systemy wewnętrzne i interfejsy API.

Rejestr powinien być prowadzony w sposób umożliwiający identyfikację właściciela zasobu, określenie jego statusu dostępności oraz ocenę zgodności z obowiązującymi wymaganiami technicznymi.

---

## 3. Rekomendacje dotyczące wdrożenia

1. **Określenie zakresu inwentaryzacji**  
   W inwentaryzacji należy uwzględnić wszystkie zasoby cyfrowe, niezależnie od ich przeznaczenia lub stopnia publicznej dostępności.
2. **Ustanowienie odpowiedzialności**  
   Zaleca się wyznaczenie osób lub zespołów odpowiedzialnych za aktualizację, weryfikację i utrzymanie rejestru zasobów.
3. **Stosowanie jednolitej klasyfikacji**  
   Wskazane jest stosowanie spójnych kategorii i metadanych, obejmujących w szczególności typ zasobu, właściciela, datę publikacji, status dostępności oraz technologię.
4. **Wykorzystanie narzędzi wspierających**  
   Dla zwiększenia skuteczności inwentaryzacji można stosować narzędzia automatyczne, takie jak skanery dostępności czy systemy monitorujące zmiany w strukturze serwisów.
5. **Aktualizacja danych**  
   Rejestr zasobów powinien być aktualizowany nie rzadziej niż raz na kwartał oraz każdorazowo po istotnej zmianie organizacyjnej lub technicznej.
6. **Powiązanie z procesami dostępności**  
   Dane zawarte w rejestrze należy wykorzystywać przy planowaniu audytów, opracowywaniu planów naprawczych oraz aktualizacji deklaracji dostępności.
7. **Uwzględnienie wymagań europejskich**  
   Każdy zasób powinien być oceniany pod kątem zgodności z wymogami Europejskiego Aktu o Dostępności (EAA) i normy EN 301 549.
8. **Zastosowanie otwartych formatów danych**  
   Rejestr powinien być dostępny w formatach ułatwiających analizę i integrację z innymi systemami, np. w formacie CSV lub JSON.
9. **Podnoszenie kompetencji pracowników**  
   Zaleca się prowadzenie szkoleń dla osób zaangażowanych w identyfikację, klasyfikację i utrzymanie rejestru zasobów cyfrowych.
10. **Zapewnienie odpowiedzialności za każdy zasób**  
    Każdy zasób cyfrowy powinien mieć przypisanego właściciela, określony cel istnienia oraz plan utrzymania lub rozwoju.

---

## 4. Podstawy prawne

- Dyrektywa (UE) 2016/2102 Parlamentu Europejskiego i Rady z dnia 26 października 2016 r. w sprawie dostępności stron internetowych i aplikacji mobilnych organów sektora publicznego,  
- Dyrektywa (UE) 2019/882 (Europejski Akt o Dostępności – EAA),  
- Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych (Dz.U. z 2019 r. poz. 848 z późn. zm.),  
- Ustawa z dnia 26 kwietnia 2024 r. o zapewnianiu spełniania wymagań dostępności niektórych produktów i usług przez podmioty gospodarcze (Dz.U. 2024 poz. 759),  
- Norma EN 301 549 V3.2.1 „Accessibility requirements for ICT products and services”.

---

## 5. Uzasadnienie

1. **Zapewnienie zgodności z przepisami**  
   Inwentaryzacja stanowi podstawowy warunek prawidłowego wdrożenia przepisów dotyczących dostępności cyfrowej i Europejskiego Aktu o Dostępności. Umożliwia określenie, które zasoby podlegają obowiązkowi zapewniania dostępności.
2. **Podstawa dla audytów i deklaracji dostępności**  
   Rejestr zasobów pozwala na przygotowanie rzetelnych deklaracji dostępności i raportów z monitorowania.
3. **Zarządzanie ryzykiem**  
   Wiedza o strukturze i stanie zasobów cyfrowych umożliwia wcześniejsze wykrywanie niezgodności i zapobieganie potencjalnym naruszeniom prawa.
4. **Usprawnienie procesów organizacyjnych**  
   Uporządkowany rejestr wspiera planowanie działań rozwojowych, audytowych i budżetowych oraz ułatwia współpracę pomiędzy komórkami organizacyjnymi.
5. **Przejrzystość i odpowiedzialność**  
   Jasny podział odpowiedzialności za zasoby cyfrowe zwiększa transparentność działań podmiotu publicznego i ułatwia komunikację z interesariuszami.

---

## 6. Źródła

- [Digital Accessibility Portfolio Inventory Guidelines](https://accessibility.uiowa.edu/digital-accessibility-portfolio-inventory-guidelines)
- [Guide to Creating a Successful Digital Accessibility Program — Part 2: Getting Started](https://www.tpgi.com/guide-to-creating-a-successful-digital-accessibility-program-part-2-getting-started/)
- [3 tips for tackling your digital accessibility audit](https://its.unc.edu/2025/03/03/3-tips-digital-accessibility-audit/)
- [Inventory IT for Accessibility](https://accessibility.umich.edu/how-to/manage/inventory-it)
---

## 7. Załączniki

### Załącznik 1. Przykłady zasobów cyfrowych

- **Strony internetowe**
  - Serwis główny urzędu (np. www.miasto.gov.pl)
  - BIP (Biuletyn Informacji Publicznej)
  - Portale tematyczne (np. edukacja, zdrowie, transport)
- **Aplikacje webowe**
  - System rejestracji mieszkańców
  - Elektroniczne formularze i wnioski
  - Platformy konsultacji społecznych
- **Dokumenty cyfrowe**
  - PDF-y publikowane na stronie (np. uchwały, regulaminy)
  - Załączniki do ogłoszeń i komunikatów
  - Raporty i sprawozdania
- **Multimedia**
  - Nagrania sesji rady
  - Materiały promocyjne (grafiki, filmy)
  - Podcasty i transmisje live
- **Multimedia**
  - Intranet
  - Repozytoria danych
  - API udostępniane partnerom

---


### Załącznik 2. Wzór 1 rejestru zasobów cyfrowych

| ID | Nazwa zasobu | Typ zasobu | Lokalizacja (URL) | Właściciel / opiekun | Status dostępności | Zgodność z EN 301 549 | Monitoring | Data aktualizacji | Technologia / CMS | Uwagi |
|----|----------------|-------------|--------------------|-----------------------|---------------------|-----------------------|-------------|-------------------|-------------------|--------|
| 001 | Serwis główny urzędu | Strona WWW | https://www.miasto.gov.pl | Wydział IT | Zgodny częściowo | Częściowa (A, AA) | Tak | 2025-09-15 | WordPress 6.2 | Wdrożenie poprawek planowane na 04/2025 |

---

### Załącznik 3. Wzór 2 rejestru zasobów cyfrowych

| ID zasobu | Nazwa zasobu                  | Typ zasobu     | URL / Lokalizacja                 | Właściciel / Opiekun | Status dostępności | Zgodność z EN 301 549 | Monitoring aktywny | Ostatni wynik skanowania | Data ostatniej aktualizacji | CMS / Technologia | Uwagi / Plan działania |
|-----------|-------------------------------|----------------|----------------------------------|----------------------|---------------------|------------------------|---------------------|---------------------------|-----------------------------|-------------------|------------------------|
| 001       | Serwis główny urzędu          | Strona WWW     | https://www.miasto.gov.pl        | Wydział IT           | Zgodny częściowo    | Częściowa (A, AA)      | Tak                 | 78% zgodności WCAG 2.1    | 2025-09-15                  | WordPress 6.2     | Wdrożenie poprawek WCAG planowane na 4/2025 |
| 002       | Formularz zgłoszenia szkody    | Aplikacja web  | https://bip.miasto.gov.pl/szkoda | Wydział Komunalny    | Niezgodny           | Brak zgodności         | Tak                 | 42% zgodności WCAG 2.1    | 2025-06-30                  | Angular 14        | Brak alternatyw tekstowych dla przycisków |
| 003       | Raport roczny 2024             | Dokument PDF   | https://www.miasto.gov.pl/raport2024.pdf | Biuro Burmistrza     | Zgodny              | Pełna (A, AA, PDF/UA)   | Tak                 | Zgodny z PDF/UA           | 2025-01-10                  | Adobe Acrobat Pro | Zastosowano tagowanie PDF |
| 004       | Nagranie sesji rady 12.09.2025 | Multimedia     | https://www.miasto.gov.pl/sesja-2025-09-12.mp4 | Wydział Promocji     | Niezgodny           | Brak zgodności         | Nie                 | —                         | 2025-09-13                  | MP4 / YouTube     | Brak napisów – planowane dodanie do końca października |
| 005       | API danych demograficznych     | System / API   | https://api.miasto.gov.pl/demografia | Wydział Statystyki    | Zgodny              | Pełna (A, AA, API doc)  | Tak                 | Testy automatyczne OK     | 2025-08-01                  | Node.js / Swagger | Dokumentacja dostępna, testy automatyczne aktywne |



