---
id: procedura-oceniania-witryn-i-aplikacji
title: Procedura badania i oceniania dostępności cyfrowej stron internetowych i aplikacji mobilnych
sidebar_label: Procedura badania i oceniania dostępności cyfrowej
sidebar_position: 0
description: Organizacja ustanawia i wdraża procedurę badania i oceniania dostępności cyfrowej stron internetowych i aplikacji mobilnych
keywords: [cykl życia TIK, dostępność cyfrowa, deklaracja dostępności, przegląd dostępności]
tags: [cykl życia TIK, dostępność cyfrowa, deklaracja dostępności, przegląd dostępności]
opracowanie: Stefan Wajda 
data_zgloszenia: 6 listopada 2025 r.
ostatnia_aktualizacja: 6 listopada 2025 r.
wersja_robocza: true

---

## Zalecenie
Organizacja ustala i wdraża procedurę badania, oceny i zapewnienia dostępności cyfrowej swoich stron internetowych oraz aplikacji mobilnych oraz innych publikacji cyfrowych zgodnie z ustawą o dostępności cyfrowej w celu:
- stałego zapewniania dostępności cyfrowej treści cyfrowych publikowanych przez organizację,
- zapobiegania umieszczaniu na stronach internetowych i w aplikacjach mobilnych treści, które nie spełniają wymogów dostępności,
- podejmowania działań poprawiających dostępność i korygujących stwierdzone naruszenia obowiązku zapewniania dostępności,
- doprowadzenia stanu dostępności cyfrowej co najmniej do poziomu wymaganego w ustawie o dostępności cyfrowej stron internetowych i aplikacji mobilnych podmiotów publicznych oraz utrzmania osiągniętego poziomu
- sporządzania i aktualizacji deklaracji dostępności.

## Rekomendacje

1. Organizacja określa w procedurze co najmniej:
   - zakres obowiązywania
   - odpowiedzialności i role w procesie
   - elementy składowe badania i oceniania
   - zalecane metody i narzędzia 
   - sposób dokumentowania i archiwizacji wyników
   - wskaźniki efektywności 
   - częstotliwość przeglądu procedury.
2. Procedura badania i oceniania obejmuje co najmniej:
   - bieżące ocenianie dostępności
   - wycinkowe badania dostępności
   - systematyczny monitoring dostępności witryn internetowych
   - uproszczone (ramowe) przeglądy dostępności
   - testy i uzyskiwanie opinii użytkowników z niepełnosprawnościami    
   - audyty zgodności.   
3. **Bieżące ocenianie dostępności** polega na weryfikacji zgodności 
   z wymaganiami dostępności przeprowadzanej przez autorów i redaktorów 
   jest zapewnienie, że każda nowy dokument i każda nowa publiakcja 
   w organizacji standardy dostępności oraz zapobieganie umieszczaniu 
   przekazywaniu adresatom treści, które wymogów dostępności nie spełniają.
4. **Wycinkowe badania dostępności** badania dostępności przeprowadza się 
   w przypadkach stwierdzenia niedostępności komponentów stron internetowych
   lub aplikacji mobilnych w wyniku przeglądów dostępności, monitoringu 
   oraz powtarzających się wniosków o zapewnienie dostępności 
   i żądań zapewnienia dostępu alternatywnego. 
   Celem wycinkowych badań dostępności jest zdiagnozowanie problemów 
   z dostępnością konkretnych elementów stron internetowych lub aplikacji
   mobilnych oraz przygotowanie decyzji w sprawie działań naprawczych lub modernizacyjnych.\
   Badania wycinkowe zarządza się także w przypadku wdrożenia w witrynie 
   nowej złożonej (niestandardowej) funkcjonalności, która może powodować 
   problemy z dostępnością do treści.   
5. **Monitoring dostępności witryn internetowych** polega na cyklicznym 
   automatycznym badaniu wszystkich wszystkich lub wybranego zestawu stron 
   internetowych w każdej witrynie obejmującego co najmniej 25 wytypowanych 
   stron w każdej dużej witrynie. Monitoring prowadzi się w celu uzyskania 
   obiektywnej syntetycznej informacji o stanie zapewniania dostępności cyfrowej 
   wydawanych witryn internetowych oraz wspomaganie redaktorów i administratorów 
   wykrywaniu i szybkim reagowaniu na problemy niezidentyfikowane przed publikacją 
   lub spowodowanych aktualizacjami oprogramowania i innymi czynnikami.  
6. **Ramowy przegląd dostępności** przeprowadza się co najmniej raz w roku  
   (najpóźniej do 31 marca) oraz po **znaczących** aktualizacjach treści 
   lub oprogramowania (CMS) w celu weryfikacji, czy faktyczny stan  
   dostępności strony internetowej lub aplikacji mobilnej odpowiada informacjom 
   zawartym w deklaracji, wychwycenie najważniejszych błędów oraz przygotowanie danych do 
   **aktualizacji deklaracji dostępności**. \
   Przegląd polega na przeprowadzeniu testów krytycznych wymagań zgodności oraz podstawowych przypadków użycia
   w oparciu o sugerowaną przez W3C procedurę znaną jako Łatwe testy (<em>Easy check</em>) 
   lub równoważną **uproszczoną listę kontrolną zgodności z WCAG 2.1** (np. 20-25 kryteriów).
7. **Testy i uzyskiwanie opinii użytkowników z niepełnosprawnościami** 
   przeprowadza się w celu zdiagnozowania problemów zgłaszanych 
   przez użytkowników i określenia działań poprawiających dostępność.
8. **Audyt zgodności** przeprowadza się w celu wiarygodnego potwierdzenia, 
   że witryna internetowa lub aplikacja mobilna jest zgodna ze standardami dostępności cyfrowej 
   i nie sprawia problemów z dostępnością. **Audyt zgodności polega** na kompleksowym zbadaniu zgodności 
   reprezentatywnej próbki stron witryny lub ekranów aplikacji mobilnej 
   ze wszystkimi wymaganiami WCAG na poziomie zadeklarowanym w Polityce dostępności organizacji.\
   Audyt zgodności przeprowadza się w oparciu o określoną przez W3C metodologię oceniania zgodności (WCAG-EM) lub równoważną.
   
## Standardy dostępności i podstawy prawne 

- [Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych](https://isap.sejm.gov.pl/isap.nsf/DocDetails.xsp?id=WDU20190000848)
- [Warunki techniczne publikacji i struktura dokumentu elektronicznego deklaracji dostępności](https://www.gov.pl/web/dostepnosc-cyfrowa/publikowanie-deklaracji-dostepnosci)
- [Wytyczne dla dostępności treści internetowych (WCAG) 2.1](https://www.w3.org/Translations/WCAG21-pl/)
- [PN ETSI EN 301 549 v. 3.1.2 Wymagania dotyczące dostępności produktów i usług ICT](https://sklep.pkn.pl/pn-etsi-en-301-549-v3-2-1-2021-09p.html)
- [Website Accessibility Conformance Evaluation Methodology (WCAG-EM) 1.0](https://www.w3.org/TR/WCAG-EM/) (nieoficjalne tłumaczenie na język polski: [Łatwe testy - prosty przegląd dostępności cyfrowej](https://testy.lepszyweb.pl/latwe-testy))
- [Easy Checks – A First Review of Web Accessibility](https://www.w3.org/WAI/test-evaluate/preliminary/) (nieoficjalne tłumaczenie na język polski: [Metodologia oceny zgodności z Wytycznymi dla dostępności treści internetowych (WCAG-EM) 1.0](https://testy.lepszyweb.pl/met-wcag-em-pl))

## Uzasadnienie

1. Organizacja powinna opracować plan lub procedurę badania i oceniania dostępności cyfrowej swoich stron internetowych i aplikacji mobilnych, ponieważ wynika to z obowiązków prawnych. Zgodnie z ustawą o dostępności cyfrowej oraz Dyrektywą (UE) 2016/2102 każdy podmiot publiczny ma obowiązek zapewniać dostępność cyfrową swoich serwisów, monitorować i oceniać poziom tej dostępności, publikować oświadczenia o dostępności, które muszą być oparte na rzetelnej ocenie. Bez opracowanego planu/procedury niemożliwe jest systematyczne i zgodne z prawem wykonywanie tych zadań.
2. Przemyślany plan lub procedura badania i oceniania dostępności cyfrowej **zapewnia spójność i powtarzalność procesu oceny**:
   - opisuje kroki postępowania (np. częstotliwość audytów, metody, narzędzia, kryteria oceny),
   - wskazuje role i odpowiedzialności (np. kto przeprowadza badania, kto zatwierdza wyniki, kto wdraża poprawki),
   - umożliwia porównywalność wyników w czasie (np. pomiędzy rocznymi raportami o stanie dostępności).\
   Dzięki temu organizacja wie, jak działać konsekwentnie i nie uzależnia się od wiedzy pojedynczych pracowników czy zewnętrznych wykonawców.

3. Posiadanie planu lub procedury umożliwia planowanie i doskonalenie działań. Dzięki temu dostępność nie jest działaniem incydentalnym, lecz elementem strategicznego zarządzania jakością usług cyfrowych.:
   - pozwala monitorować postępy i reagować na problemy wcześniej,
   - wspiera proces ciągłego doskonalenia dostępności,
   - ułatwia planowanie budżetu i zasobów (np. kiedy zlecić audyt, ile czasu i środków potrzeba).
4. Planowe metodyczne ocenianie dostępności stron internetowych i aplikacji mobilnych umożliwia rzetelne i wiarygodne oświadczenie o dostępności. Ustawa wymaga, by oświadczenie o dostępności było aktualne i oparte na ocenie rzeczywistego stanu.
Procedura badania gwarantuje, że:
- ocena jest przeprowadzona według przyjętej metodyki (np. WCAG 2.1),
- wyniki są udokumentowane i możliwe do weryfikacji,
- oświadczenie odzwierciedla faktyczny poziom dostępności, a nie subiektywną opinię.
5. Badanie i ocenianie dostępności w oparciu o udokumentowany plan lub procedurę wzmacnia zaufanie obywateli i instytucji kontrolnych:
   - pokazuje, że podmiot traktuje dostępność poważnie,
   - ułatwia kontrolę organów nadzorczych, w tym NIK i ministerstwa właściwego ds. cyfryzacji,
   - zwiększa transparentność działań i zaufanie użytkowników, w tym osób z niepełnosprawnościami.
6. Udokumentowany plan  lub procedura ułatwia współpracę z wykonawcami zewnętrznymi. Jeżeli audyty lub badania dostępności są zlecane na zewnątrz, procedura:
   - pozwala sprecyzować wymagania wobec audytora,
   - ułatwia ocenę jakości jego pracy,
   - zapewnia, że wyniki różnych audytów są porównywalne i zgodne z wymaganiami WCAG.
7. Jako element zarządzania zgodnością i ryzykiem, plan lub procedura badań dostępności spełnia zasadę racjonalnego zarządzania i odpowiedzialności publicznej:
   - ogranicza ryzyko naruszenia prawa,
   - wspiera efektywne wykorzystanie środków publicznych,
   - zapewnia, że organizacja działa zgodnie z zasadami przejrzystości i równego dostępu do usług cyfrowych.

## Załączniki

- [Ramowa procedura oceniania dostepnosci](ramowa-procedura-oceniania-dostepnosci)
- [Ramowa procedura oceniania dostepnosci, HTML](ramowa-procedura-oceniania-dostepnosci)
- [Ramowa procedura oceniania dostepnosci](ramowa-procedura-oceniania-dostepnosci.html)
- [Ramowa procedura oceniania dostepnosci, DOCX](Procedura_badania_dostepnosci.docx)
- [Ramowa procedura oceniania dostepnosci, PDF](procedura_badania_dostepnosci_PDFUA.pdf)


   



