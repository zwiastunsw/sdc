---
id: zapewnianie-wsparcia-zalecenie
title: Zalecenie w sprawie procedury zapewniania pracownikom dostosowań i racjonalnych usprawnień
description: Projekt zalecenia Stworzenie procedury zapewniania pracownikom dostosowań i racjonalnych usprawnień cyfrowych
sidebar_label: Zalecenie w sprawie procedury
sidebar_position: 0 
keywords: [WCAG 2.1 AA, dostepność cyfrowa, dostosowania, racjonalne usprawnienia]
tags: [WCAG 2.1 AA, dostepność cyfrowa, dostosowania, racjonalne usprawnienia]
data_zgloszenia: 3 listopada 2025 r.
ostatnia_aktualizacja: 14 listopada 2025 r.
opracowanie: Stefan Wajda
wersja_robocza: true
---

## 1. Cel zalecenia

Celem niniejszego zalecenia jest wzmocnienie działań podejmowanych przez podmioty publiczne w zakresie zapewniania **dostosowań i racjonalnych usprawnień w środowisku pracy**, w szczególności w obszarze korzystania z technologii i treści cyfrowych.

---

## 2. Zalecenie

**Organizacja ustala i wdraża proces wnioskowania i zapewniania pracownikom dostosowań i racjonalnych usprawnień w środowisku pracy związanych z korzystaniem z technologii i treści cyfrowych.**

---

## 3. Rekomendacje

### 3.1. Zasady ogólne
- Procedura powinna być opracowana przy współudziale osób odpowiedzialnych za dostępność w organizacji (np. Koordynator dostępności) oraz osób z niepełnosprawnościami lub ich przedstawicieli (np. organizacje pozarządowe, rady społeczne ds. osób z niepełnosprawnościami).  
- Cały proces (formularze, komunikacja, publikacja) musi spełniać wymogi **dostępności cyfrowej**.  
- Dokument procedury powinien być publicznie dostępny (np. w BIP, w sekcji *Oferty pracy*) oraz udostępniony wewnętrznie (np. w Intranecie – *niezbędnik pracownika*).  
- Każda osoba współpracująca z organizacją (w tym stażyści, wolontariusze, zleceniobiorcy, eksperci) może korzystać z procedury na równych zasadach.  

---

### 3.2. Główne elementy procesu
1. **Złożenie wniosku**  
   - Formularz elektroniczny dostępny cyfrowo i formularz papierowy.  
   - Możliwość złożenia wniosku: pisemnie, elektronicznie, ustnie do protokołu, zdalnie.  
   - Wniosek powinien zawierać dane osoby wnioskującej, opis trudności, oczekiwane usprawnienie lub rezultat.  

2. **Rozpatrzenie wniosku**  
   - Analiza potrzeb we współpracy z wnioskodawcą.  
   - Konsultacje z działem IT i Koordynatorem dostępności.  
   - Ocena wykonalności technicznej i finansowej oraz uzgodnienie ewentualnych alternatywnych rozwiązań.  
   - Wskazanie osoby lub jednostki rozpatrującej wniosek (zalecane włączenie osób z niepełnosprawnościami).  

3. **Decyzja i wdrożenie usprawnień**  
   - Zatwierdzenie lub uzasadniona odmowa.  
   - Zakup, instalacja lub konfiguracja sprzętu i oprogramowania wspomagającego.  
   - Dostosowanie formatów plików, treści szkoleniowych, aplikacji lub interfejsów użytkownika.  
   - Ustalenie zasad odpowiedzialności za powierzone mienie oraz zasad użyczenia prywatnego sprzętu (jeśli dotyczy).  

4. **Ewentualne odwołanie i alternatywne rozwiązania**  
   - Procedura powinna przewidywać możliwość odwołania od decyzji lub ponownego rozpatrzenia wniosku.  
   - Należy zachować zasadę proporcjonalności i indywidualizacji dostosowań.  

---

### 3.3. Odpowiedzialność i organizacja procesu
- **Koordynator dostępności** – nadzór nad prawidłowym przebiegiem procesu i jego dostępnością cyfrową.  
- **Dział kadr / HR** – obsługa formalna wniosków, kontakt z wnioskodawcami.  
- **Dział IT** – ocena techniczna i wdrożenie rozwiązań cyfrowych.  
- **Kierownik jednostki** – zatwierdzenie procedury i zapewnienie środków finansowych.  
- **Osoba odpowiedzialna za pozyskiwanie finansowania** – analiza możliwości uzyskania dofinansowań (PFRON, projekty UE, dotacje).  

---

### 3.4. Monitorowanie i doskonalenie
- Procedura powinna zawierać mechanizm monitorowania jej skuteczności.  
- Zaleca się, by Koordynator dostępności przygotowywał **roczny raport** zawierający m.in. liczbę złożonych wniosków, czas rozpatrywania i ocenę satysfakcji pracowników.  
- Raz w roku należy dokonać przeglądu i ewentualnej aktualizacji procedury, uwzględniając nowe technologie, przepisy i doświadczenia.  

---

### 3.5. Dobre praktyki
- Zasada **„Dostępność dzięki projektowaniu”** – planowanie dostępności od początku każdego projektu IT.  
- Ustalanie minimalnych standardów zgodności z WCAG 2.1 AA dla systemów i aplikacji używanych w organizacji.  
- Prowadzenie szkoleń z tworzenia i obsługi dostępnych treści cyfrowych dla wszystkich pracowników.  
- Dokumentowanie i udostępnianie przykładów skutecznych dostosowań (wewnętrzny katalog dobrych praktyk).

---

## 4. Podstawa prawna
- Konwencja ONZ o prawach osób z niepełnosprawnościami – art. 27 i 9.
- Kodeks pracy (art. 94 pkt 4, art. 207).  
- Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych (Dz.U. 2023 poz. 1440).  
- Ustawa z dnia 19 lipca 2019 r. o zapewnianiu dostępności osobom ze szczególnymi potrzebami (Dz.U. 2019 poz. 1696).  
- Ustawa o rehabilitacji zawodowej i społecznej osób z niepełnosprawnościami (t.j. Dz.U. z 2025 r. poz. 913).  

---

## 5. Uzasadnienie

Osoby z niepełnosprawnościami mają z mocy prawa zagwarantowane dostosowanie stanowiska pracy. Pomimo tego, przepisy nie określają szczegółowego trybu ubiegania się o takie dostosowania. Brak wewnętrznej procedury może prowadzić do arbitralności decyzji i nierównego traktowania pracowników.  

Wprowadzenie procedury zapewniania dostosowań i racjonalnych usprawnień w środowisku pracy cyfrowej jest konieczne, aby efektywnie spełnić wymagania prawa krajowego i międzynarodowego, w tym Kodeksu pracy, Konwencji ONZ o prawach osób z niepełnosprawnościami oraz przepisów dotyczących dostępności cyfrowej.

Procedura wspiera równe traktowanie i inkluzywność, umożliwiając pracownikom o zróżnicowanych potrzebach pełne i samodzielne wykonywanie obowiązków. Dzięki niej decyzje dotyczące dostosowań są przejrzyste, oparte na obiektywnych przesłankach i pozbawione arbitralności.

Zapewnienie odpowiednich usprawnień zwiększa efektywność i komfort pracy, ogranicza błędy oraz redukuje stres i obciążenia zdrowotne wynikające z niedostosowanego środowiska cyfrowego.

Dla organizacji procedura stanowi narzędzie porządkujące — umożliwia rejestrowanie zgłoszeń, kontrolę terminów i kosztów, planowanie budżetu oraz monitorowanie skuteczności wdrożonych rozwiązań.

Realizacja wniosków o dostosowania wymaga od organizacji odpowiedniego planowania budżetu i zasobów. Ustanowienie procedury porządkuje proces, umożliwia ocenę potrzeb i proporcjonalnych możliwości, a jednocześnie stanowi dowód należytej staranności w zakresie zapewniania dostępności i inkluzywności cyfrowej.  

Wdrożenie formalnych zasad dostępności wzmacnia kulturę organizacyjną, wspiera wizerunek pracodawcy odpowiedzialnego społecznie i pozwala dostosować się do współczesnego, cyfrowego środowiska pracy, w którym brak dostępności może prowadzić do wykluczenia części pracowników.

<!--
Wprowadzenie procedury zapewniania dostosowań w środowisku pracy cyfrowej jest wymagane przez prawo i stanowi realizację obowiązków pracodawcy w zakresie bezpieczeństwa, równego traktowania i dostępności. Dzięki niej organizacja zapewnia pracownikom zróżnicowanej potrzebami realne warunki do efektywnej pracy, zmniejsza ryzyko błędów i obciążeń zdrowotnych oraz eliminuje arbitralność decyzji. Procedura ułatwia zarządzanie zgłoszeniami, pozwala kontrolować koszty i terminy oraz wzmacnia kulturę organizacyjną opartą na inkluzywności. W efekcie podnosi jakość pracy, ogranicza ryzyka organizacyjne i wspiera wizerunek odpowiedzialnego pracodawcy.
-->

---

## Żródła i opracowania

### Standardy i wytyczne techniczne
- WCAG 2.1 (Web Content Accessibility Guidelines) – standard dostępności cyfrowej treści i aplikacji (AA poziom zgodności rekomendowany dla większości organizacji).
- ISO 9241-210:2019 – Ergonomia interakcji człowiek-system – zasady projektowania dostępnego i ergonomicznego środowiska pracy cyfrowej.
- ISO 30071-1:2019 – wytyczne w zakresie dostępności cyfrowej w organizacjach.

### Publikacje zwarte
   - [CIOP–PIB, Osoba z niepełnosprawnością wzrokową w pracy. Poradnik dla pracodawców](https://m.ciop.pl/CIOPPortalWAR/file/97895/niepelnosprawnosc-wzrokowa-poradnik-dla-pracodawcy.pdf)
   - [CIOP–PIB, Osoba z niepełnosprawnością słuchową w pracy. Poradnik dla pracodawców](https://m.ciop.pl/CIOPPortalWAR/file/97893/niepelnosprawnosc-sluchowa-poradnik-dla-pracodawcy.pdf)
   - [CIOP–PIB, Osoba z niepełnosprawnością ruchową w pracy. Poradnik dla pracodawców](https://m.ciop.pl/CIOPPortalWAR/file/97894/niepelnosprawnosc-ruchowa-poradnik-dla-pracodawcy.pdf)
   - [CIOP–PIB, Osoba z niepełnosprawnością intelektualną w pracy. Poradnik dla pracodawców](https://www.ciop.pl/CIOPPortalWAR/file/88310/Osoba_z_niepelnosprawnoscia_intelektualna_w_pracy-Poradnik_dla_pracodawcow.pdf)
   - [CIOP–PIB, Projektowanie obiektów, pomieszczeń oraz przystosowanie stanoiwisk pracy dla osób niepełnosprawnych o specyficznych potrzebach - ramowe wytyczne](https://www.pfron.org.pl/o-funduszu/projekty/projekty-ue/program-operacyjny-kap/zakonczone-projekty/ramowe-wytyczne-w-zakr/efekty-projektu/#Publikacja)
   - [CIOP–PIB, Przystosowanie obiektów, pomieszczeń oraz stanowisk pracy dla osób niepełnosprawnych o specyficznych potrzebach - dobre praktyki](https://www.pfron.org.pl/o-funduszu/projekty/projekty-ue/program-operacyjny-kap/zakonczone-projekty/ramowe-wytyczne-w-zakr/efekty-projektu/#Publikacja)
   - [CIOP–PIB, Lista kontrolna do oceny ergonomicznej stanowiska pracy osób z różnymi rodzajami niepełnosprawności](https://www.pfron.org.pl/o-funduszu/projekty/projekty-ue/program-operacyjny-kap/zakonczone-projekty/ramowe-wytyczne-w-zakr/efekty-projektu/#Lista)
   - [Fundacja Aktywizacja, Postaw na pracę. Dostępne miejsca pracy](https://aktywizacja.org.pl/wiedza/publikacje/broszura-dostepne-miejsca-pracy/)
   - [Fundacja Aktywizacja, Poradnik dla pracodawców, o tym jak tworzyć dostępne miejsce pracy](https://aktywizacja.org.pl/wp-content/uploads/2024/06/Fundacja-Aktywizacja_Poradnik-dla-pracodawcow-o-tym-jak-tworzyc-dostepne-miejsce-pracy.pdf)
   - [Fundacja Aktywizacja, Osoba z niepełnosprawnością w Twojej firmie – Niezbędnik pracodawcy](https://aktywizacja.org.pl/wiedza/publikacje/osoba-z-niepelnosprawnoscia-w-twojej-firmie-niezbednik-pracodawcy/) 


