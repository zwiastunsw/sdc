---
id: o-wymiarze-komunikacja
title: O wymiarze  Komunikacja
sidebar_label: O wymiarze  Komunikacja
sidebar_position: 0
opracowanie: Stefan Wajda
data_zgloszenia: 16 czerwca 2025 r.
ostatnia_aktualizacja: 24 września 2025 r.
wersja_robocza: true
---




:::tip Dokument roboczy

**Nie wahaj się proponować zmian**. Możesz komentować, uzupełniać, redagować każdy fragment tego dokumentu.

:::


## Opis wymiaru

[Wymiar](../../terms/wymiar-dostepnosci) **Komunikacja** w [Modelu dojrzałości dostępności](../../o-sieci/projekt/mdd) obejmuje rozwiązania i praktyki zapewniające dostępność cyfrową treści wytwarzanych przez organizację i&nbsp;adresowanych do różnych odbiorców. Dotyczy komunikatów, które mogą być: 

- zewnętrzne i wewnętrzne,
- formalne i nieformalne,
- krótkie i obszerne,
- generowane bezpośrednio przez organizację, jak i&nbsp;przez innych na podstawie umowy na rzecz organizacji.

:::info Definicja

**Dostępna komunikacja cyfrowa** oznacza jasne, bezpośrednie i łatwe do zrozumienia komunikaty, które można przedstawiać w wielu formatach, dzięki czemu wszyscy odbiorcy mają **równy dostęp do informacji**. Dostępna komunikacja cyfrowa uwzględnia bariery w dostępie do informacji i usuwa je lub zapewnia rozwiązania alternatywne.

:::

**Cel wymiaru Komunikacja**: Organizacja zapewnia komunikację cyfrową dostępną dla jak najszerszego grona odbiorców, spełniającą wymogi określone w normach dostępności. 

**Dojrzała dostępność cyfrowa organizacji** w wymiarze **Komunikacja** wyraża się w zapewnianiu wszystkim odbiorcom treści cyfrowych, które są **postrzegalne** dla ich zmysłów oraz **czytelne** i&nbsp;**zrozumiałe**, w tym:

- w aktywnym usuwaniu potencjalnych barier **oraz**  
- zapewnianiu rozwiązań alternatywnych, gdy ze względu na niepełnosprawności odbiorców albo okoliczności przekazu i&nbsp;odbioru prezentowane treści nie&nbsp;mogą być skutecznie postrzegane i rozumiane.   


## Propozycje tematów zaleceń, rozwiązań i praktyk

:::warning O propozycjach 

Celem tego zestawienia jest pomóc każdemu, kto chce wnieść swój wkład w pracę Sieci dostępności cyfrowej, ustalić jakie może przygotować projekty zaleceń, rozwiązań praktycznych, opisy rozwiązań (praktyk) stosowanych w&nbsp;swojej organizacji lub w&nbsp;organizacjach, z którymi współpracuje.
- **Nie jest to kompletna lista tematów**. Można ją wzbogacać o nowe propozycje.
- **To są tylko *propozycje***. Można je przekształcać, modyfikować, uściślać, rozwijać 

:::

1. Organizacja włącza wymagania zgodności z dostępnością cyfrową w procesy tworzenia i dystrybucji dokumentów elektronicznych.
2. Organizacja dokonuje przeglądu i aktualizacji swoich uregulowań dotyczących zasad formowania dokumentów biurowych, aby zapewnić ich zgodność z wymaganiami ustawy o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549. Jeżeli w organizacji nie istnieje regulacja dotycząca zasad formowania dokumentów biurowych, organizacja opracowuje i wdraża jednolite zasady formowania dokumentów biurowych, uwzględniając w nich zgodność z wymaganiami ustawy o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549.
3. Organizacja zapewnia pracownikom realne wsparcie i pomoc techniczną w tworzeniu dokumentów zgodnie z obowiązującymi w organizacji zasadami formowania dokumentów, w tym z&nbsp;wymogami i standardami dostępności cyfrowej.
4. Organizacja opracowuje i udostępnia wszystkim pracownikom praktyczne instrukcje (przewodniki, listy kontrolne) stosowania szablonów i zapewniania dostępności cyfrowej dokumentów oraz oceniania zgodności dokumentów z obowiązującymi w organizacji zasadami formowania dokumentów, w tym z wymogami i standardami dostępności cyfrowej.
5. Organizacja przeprowadza przegląd i ocenę dostępności cyfrowej wszystkich załączników w formatach PDF, DOCX i innych opublikowanych po 23 września 2018 roku w Biuletynie Informacji Publicznej oraz w serwisach internetowych wydawanych przez organizacje oraz opracowuje i wdraża plan naprawczy, którego celem będzie zapewnienie niezbędnego poziomu dostępności wszystkich opublikowanych w BIP i serwisach internetowych organizacji załączników zawierających treści wykorzystywane do realizacji bieżących zadań.
6. Organizacja opracuje i wdraża procedurę postępowania przy zamieszczaniu na stronach internetowych treści pochodzących od innych podmiotów, która zapewni zgodność publikowanych treści z wymaganiami dostępności cyfrowej, w tym zgodność z ustawą o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549.
7. Organizacja przeprowadza inwentaryzację i ocenę pod kątem dostępności cyfrowej stosowanych w pracy organizacji blankietów, formularzy, wzorów wniosków i planuje proces ich dostosowania do wymogów dostępności cyfrowej.
8. Organizacja opracuje i wdraża proces monitorowania stanu zapewniania dostępności cyfrowej dokumentów elektronicznych.
9. Organizacja zapewnia pracownikom stanowiska pracy wyposażone w narzędzia niezbędne do zapewniania dostępności cyfrowej (oprogramowanie, technologie wspomagające, narzędzia testujące, narzędzia konwersji).
10. Organizacja opracuje i wdraża tryb przeglądu i aktualizacji deklaracji dostępności swoich stron internetowych, gwarantujący, że treść deklaracji będzie określać aktualny rzeczywisty stan dostępności i zgodność z ustawą o dostępności cyfrowej stron internetowych i aplikacji mobilnych podmiotów publicznych lub z rozdziałami 9-11 normy ETSI 301 549 określony na podstawie wyników badań zgodności, analizy zgłoszeń i wniosków o zapewnienie dostępności cyfrowej, raportów z wykonania napraw i udoskonaleń.
11. Organizacja dba o dostępną komunikację także na swoich profilach Social Media, stosuje odpowiednie zasady dostępności cyfrowej na swoich kanałach, w postach i publikacjach (redakcja tekstu, opisy alt, itp.).
12. Organizacja stosuje prosty język w komunikacji wewnętrznej i zewnętrznej.
13. Organizacja przedstawia za pomocą języka łatwego do czytania i zrozumienia (ETR) (jako alternatywa standardowej wersji) najważniejsze informacje o podmiocie i sposobie kontaktu, najważniejsze zarządzenia i druki, etc. 
